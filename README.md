# NANO-App-Store-2024
Dewa Maulana Ramadhan Ekayanto

Één van de belangrijkste basisvaardigheden van een goede IT’er is programmeren. Het maakt niet uit welke richting je kiest, kennis van programmeren is noodzakelijk. In dit project ga je de opgedane kennis uit de PROG lessen toepassen. Heb je al voorkennis? Dan krijg je de mogelijkheid om je applicatie, met toestemming van de docent, naar eigen inzicht uit te breiden. Als de docent het goedkeurt, kun je hiervoor een extra portfolio item indienen.

Opdracht
Bouw een platform die het mogelijk maakt voor gebruikers om spellen te spelen of handige apps te raadplegen.

Je bouwt je eigen App Store op nano schaal en levert aan het einde van de derde sprint je werk in; lees meer over de inlever-eisen op de pagina over de oplevering van het beroepsproduct Nano App Store.

Het systeem wordt gebouwd in drie sprints:

Sprint 1: Eerste spel maken: een nummer raad spel
Sprint 2: Tweede spel/applicatie toevoegen: galgje of dagboek
Sprint 3: Spellen/apps samenbrengen in 1 platform met een keuzemenu
 

Eisen aan het systeem
Sprint 1: Nummer raad spel
Bijbehorende PROG-lessen:

PROG1: Intro & Python data types
PROG2: Type conversie, gebruik van modules (random) 
PROG3: Control structures (for-loop)
Laat de computer een random integer bepalen. Bepaal hoe vaak de gebruiker mag raden en hoe hoog het getal maximaal mag zijn. Gebruik een for-loop om de gebruiker een x-aantal keer te laten raden. Communiceer aan de gebruiker hoe vaak de gebruiker mag raden en of het getal al wel of niet geraden is.

De applicatie werkt met een Command Line Interface (CLI). Een Command Line Interface (CLI) is een manier om met een computer te communiceren door tekstcommando's in te voeren in plaats van een grafische interface (zoals klikken op pictogrammen en menu's). Het wordt vaak gebruikt door systeembeheerders, programmeurs en ontwikkelaars om taken snel en efficiënt uit te voeren. In de Command Line Interface kun je middels het commando python gevolgd door de naam van de file een python file uitvoeren: "python game.py".

Nano XL:
Heb jij het programmeren al enigszins onder de knie? Stroop de handen uit de mouwen en begin alvast met het bouwen van andere spelletjes of handige apps. Inspiratie hiervoor is te vinden in sprint 2. Lees de Nano XL opdracht goed door om te weten aan welke eisen je moet voldoen.

Sprint 2: Games of andere handige Apps
Bijbehorende lessen:

PROG4: functions
PROG5: text data, geavanceerde strings en file I/O
PROG6: loop patterns, nested loops, while
PROG7: dictionaries & JSON
Je bouwt minstens één van de volgende opties:

Galgje
De requirements van galgje:

Denk na over een goede structuur van je code. Maak gebruik van functies zoals in de les is uitgelegd. Deze nieuwe kennis pas je ook toe in het eerder gemaakte nummer raad spel.
Kies met behulp van de module random een woord uit een tekstbestand. Dit bestand maak jezelf en voeg je toe aan je project.
Vraag de gebruiker om diens naam
Bepaal hoe vaak de gebruiker mag raden
Geef terugkoppeling: wat is de status van het woord, welke letters zijn goed geraden, hoeveel keer mag de gebruiker nog raden?
Inspiratie:

- Categoriseer de woorden in het tekstbestand op makkelijk, gemiddeld, moeilijk en laat de gebruiker een moeilijkheidsgraad bepalen
Bonus: Noteer in een tekstbestand (score.txt (json,  csv)) de naam van de gebruiker, of de gebruiker het woord heeft geraden, het aantal keer raden en de datum.

Dagboek
De requirements van het dagboek:

Denk na over een goede structuur van je code (maak gebruik van functions)
Vraag de gebruiker om welke dag het gaat (vandaag of een andere datum)
Controleer of die datum nog vrij is
Zo niet, vraag of de gebruiker tekst wilt toevoegen of dat de gebruiker tekst wilt herschrijven
Vraag de gebruiker om een stuk tekst en voeg het toe aan het bestand dagboek.json/dagboek.csv (inclusief datum)
Nano XL voorbeelden:
Voor Galgje:

Categoriseer de te raden woorden op makkelijk, gemiddeld, moeilijk en laat de gebruiker hierin kiezen
Noteer in een tekstbestand de naam van de gebruiker, of de gebruiker het woord heeft geraden, het aantal keer raden en de datum
Voor Dagboek:

Voeg een wachtwoord toe aan het dagboek
Geef de gebruiker de mogelijkheid om de tekst van een dag op te vragen en te lezen
Geef de gebruiker de mogelijkheid om een tekst te bewerken
Andere toevoegingen:

Bedenk zelf een tweede app om te bouwen, ideeën/resources de je kunt gebruiken: (psutil, chatbot etc.).
Spelletjes: boter-kaas-eieren, storytelling game (text adventure game), sudoku, rock-paper-scissors, set, kaartspelletjes
Apps: boodschappenlijstje generator/calculator, TODO app, activiteiten generator, chatbot, rekenmachine, CO2 calculator, password generator, code generator, quiz
Voeg een GUI toe (tkinter zie PROG11, of gebruik documentatie customtkinterLinks to an external site.)
Maak gebruik van een API (zie PROG8)
Resources

https://github.com/public-apis/public-apisLinks to an external site.

https://pypi.org/project/psutil/Links to an external site.

Sprint 3: Platform en poster
Bijbehorende lessen:

PROG8: API’s (extra)
PROG9: exceptions
PROG10: namespaces & databases (extra)
Om al je gemaakte spelletjes/handige apps te verzamelen en hiervan een app store te maken op nano schaal, moet je gaan nadenken over een handige folder structuur. Voeg een menu toe die te bedienen is via de command line interface en herschrijf waar nodig je eerder geschreven code en organiseer je deze in functies en files. Zodat je de eerder gemaakte files kunt importeren.

Voeg een try/except block toe om het inlezen van een bestand en wanneer je de gebruiker om invoer vraagt.

Tijd over: voeg nog meer spelletje/apps toe!
